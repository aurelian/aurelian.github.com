---
id: 249
url: /archive/2008-11-27-de-data-asta-nu-votez
title: De data asta nu votez
layout: archive
date: 2008-11-27 22:39:17.000000000 +01:00
next:
  url: /archive/2008-12-02-da-cu-safari-ce-ati-avut.html
  title: Da, cu Safari ce ati avut?
prev:
  url: /archive/2008-10-30-daca-maine.html
  title: Dacă mâine...

---

Gata. M-am hotărât. Știi că îmi este foarte greu "să îmi încalc principiile":http://www.locknet.ro/article/sfatul-zilei-prezenta-obligatorie-la-referendum dar de data asta chiar că doar datoria de cetățean mă trimitea la vot. Ca altfel nu am nici un motiv.



Pentru că:



h4. Nu mai am cu cine



Serios. Nu cunosc decât un candidat din niște fluturași aruncați prin Pl. d'Espanya. O fi el din Buzau și s-a stabilit de vreo 4 ani pe meleaguri catalane, dar de când votez (să fie vreo 10 ani) nu am pus niciodată ștampila pe PSD.



Celelalte nume nu îmi spun nimic. Serios. I-am și googălit. M-am interesat, am întrebat. M-am uitat pe hărți politice.



h4. Mi-am pierdut încrederea în clasa politică



Serios. După 19 ani, în spitale se doarme câte doi in pat, corupția *colcăie* prin toate instituțiile statului, educația e la pământ, infrastructura doar o promisiune odata la 4 ani. Justiția? Cred că glumești, pentru că în România am auzit ca poți să omori un om cu mașina pe trecerea de pietoni și să îți vezi liniștit de viața ta in continuare.



Serios. Mai mult, in ultimii 4 ani politicienii ne-au pus in fața unei realități (UE) pentru care nu eram (și nici nu suntem) pregătiți. Suntem buni pentru a deveni doar un procent (însemnat aș zice) în randul consumatorilor "europeni" sau pentru a oferi o mână de lucru ieftina, eventual doar temporar (vezi cazul firmelor din vest care vin în România pentru a angaja în construcții/agricultură cu contracte de 3-4 luni, impunând totuși restricții în cazul în care îți găsești ceva pe o perioada nedeterminată). 

Apoi nici nu suntem în stare să cheltuim banii primiți, și nici să justificam ce cheltuim. Dar suntem rezidenți.



Serios. Ar trebui să ne dăm demisia din UE. Să ne cerem afară.



h4. Nu mai vreau să trăiesc încă 4 ani de dezamăgiri



Câte speranțe de mai bine nu îmi faceam in 2004... Și cum am stat în ploaie în 2005 la Universitate de ziua națională să-l vad pe Băsescu de aproape... Serios, am făcut-o și pe asta.

Și vai, cât de repede m-a făcut să regret.



Vorbim serios acum, dar nu vreau să pierd vreo două ore din viață să votez doar pentru a fi dezamăgit și peste 4 ani.



Să fiți sănătoși, eu mi-am pierdut dreptul de a mai vorbi despre politică în următorii 4 ani. Gândește-te că suntem în 2008 și nimic nu s-a schimbat. În bine. Sunt convins că țara merge ...din inerție sau pentru că trag alții de noi.



h4. Secția de votare e cam departe



Serios. La consulat se ajunge cam greu cu metroul.



--



h4. Update: Și, ce o să se intample?



*NIMIC*



Probabil va fi o prezență la vot de vreo 20-25%. E destul pentru a avea un parlament. Se vor bucura toți la aflarea rezultatelor, se vor declara câștigători. Se vor arăta ingrijorați de prezența scazută la vot. Vor face vreo 2-3 luni de circ. Băsescu il va pune pe Geoană premier, Becali va conduce Senatul. Se vor vota între ei încă vreo 4 ani. Vor merge la câte o țuiculiță cu ceilalți jmecheri prin baruri cochete. Vor purta fes din Piața Obor când se va mai prăbuși câte un pod. Vom aștepta să își facă firme de pus asfalt roz dacă vom vrea să avem autostrazi roz.



În sârșit. Sunt încă un fraier care își dă cu părerea. Ar fi mai bine să îmi vad de programarea mea.
