---
id: 188
url: /archive/2008-03-31-txa-txa-txa
title: txa-txa-txa
layout: archive
date: 2008-03-31 01:28:03.000000000 +02:00
next:
  url: /archive/2008-04-06-llom-a-la-planxa.html
  title: llom a la planxa
prev:
  url: /archive/2008-03-21-mediawiki-random-pages.html
  title: MediaWiki Random Pages

---

<h5>Asam</h5>



    <p>Marti mai pe seara am ajuns cu bine in Barcelona. Eu si vreo 15 kile bagaj. Destul de light. Dupa ce am terminat cu cazarea la &#8216;pension&#8217; am iesit prin cartier in cautare de loc de mancat. Am tot cascat ochii la vitrinele diverselor restaurante/baruri si mai ales prin meniurile afisate. Am indraznit si am intrat pana la urma. Imi era deja cam foame. Omul stia engleza. I-am explicat ca vreau sa mananc orice atat timp cat nu simt miros de &#8220;fruct de mare&#8221;. Sa puna si o bere langa. A venit cu un mare platou cu ceva de porc prajit si niste cartofi. Si o mica salata. Si inca o bere&#8230;</p>



    <h5>Confirmari</h5>



    <ul>

        <li>In Barcelona, nu poti sta in casa.</li>

        <li>Punctualitate: am avut 2 intalniri amanate pe alta data + 2 intalniri unde partenerul a intarziat cel putin 30 de minute. Deci, e adevarat.</li>

        <li>Comparat cu Bucuresti, ambuteiajele din trafic sunt o gluma.</li>

        <li>Copii zbiara la fel de mult si pe aici.</li>

    </ul>



    <h5>Ce nu stiam</h5>



    <ul>

        <li>Catalana nu este un moft, un fel de &#8220;limba moldoveneasca&#8221;. Sau de romana vorbita in Transilvania cu un altfel de accent. Nu. Cand am vazut indicatoarele tri-limbe din metrou (erau si in engleza) am inceput sa ma prind ca difera cumva fata de spaniola. La fel si prin cafenele (wtf ex. <em>xocolada amb llet</em>).</li>

        <li>Nu exista camere cu 20 euro / noapte in oras! Este un siretic de marketing. Pretul nu are inclus <span class="caps">TVA</span> sau este pentru o persoana intr-o camera de 4 (te duce la 80E).</li>

        <li>Nu exista convorbiri gratuite cu cartela de movistar! Un alt siretic pentru ca iti taxeaza initierea convorbirii (ex: initiere: 0.15E, minutul: 0.05E). Cu primul salariu o sa schimb operatorul :|</li>

    </ul>



    <h5>Cercul dependintelor.</h5>



    <p>Romania este in UE, dar anumite tari membre iti impun anumite restrictii. Adica, nu iti dau permis de munca printre altele. Cu un contract de munca, trebuie sa astepti vreo 2-3-4 luni.</p>



    <p>Multe firme ar angaja romani cu cea mai mare placere, insa mai sunt unele care nu vor sa aibe salariati la negru cat timp dureaza asteptarea aia.</p>



    <p>Alternativa aleasa de mine (la indrumarea avocatilor angajati de compania pentru care lucrez) este sa ma fac &#8220;autonomo&#8221;, adica <span class="caps">PFA</span>&#8230; unde actele necesare se aproba pe loc.<br />

Dar pana aici, ai nevoie de numar de identificare (<span class="caps">NIE</span>). Pentru al obtine &#8211; de la politie &#8211; trebuie sa fii &#8220;empadronado&#8221;. Adica, sa te duci la primarie pentru a fi luat in evidenta la o anumita adresa. Dar ce adresa daca tu ai venit de nici 24 de ore? Un prieten, o cunostinta sau avocatul (in cazul meu) poate declara ca locuiti impreuna.</p>



    <h5>Sezon de vanatoare la chirii.</h5>



    <p>Barcelona este un fel de Constanta + ceva din Brasov la vreo 1.7 mil. locuitori. Adica, este un oras turistic, port la Mediterana la fel cum Constanta iese la Marea Neagra. Am vazut si niste dealuri mai inalte prin zona si ceva strazi inguste, cam la fel ca prin Brasov. Au si echipa de fotbal deci seamana putin si cu Ghencea.<br />

Insa, chiriile pentru vreo 35-60 m<sup>2</sup> mobilati si utilati se pot ajunge si la 1200 euros. Eu, nu mi-am gasit nimic.<br />

Luni incepe marea vanatoare, si sunt pregatit sa dau si 1000. Se solicita si un avans bancar destul de maricel (2+ luni cel putin). Contractele sunt pe termen lung, tipul standard de contract este pe cinci ani. In acest timp, proprietarul iti mareste chiria cam cu rata de inflatie, si asta doar odata pe an. Cheltuielile de intretinere (gaz/apa/curent electric/internet/telefon) sunt incluse in pret de cele mai multe ori.</p>



    <p>Urmeaza o saptamana grea.</p>



    <h5>PS</h5>



    <p>Scuze pentru limbaj. Mi se cam inchid ochii de somn. Si apoi, deja ma transform intr-un fel de Raducioiu.</p>
